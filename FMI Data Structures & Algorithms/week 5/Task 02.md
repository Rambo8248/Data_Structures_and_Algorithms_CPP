## Задача 2
Лили живее в приказния свят Алгоритмия. Тя много обича да се разхожда по всевъзможните пътеки в този свят, но както всички в Алгоритмия и тя намира алгоритмичен проблем във всяко едно занимание. Всяка пътека се състои от поредица камъни с бял, зелен или син цвят. Камъните също така са номерирани. Лили не харесва зелените и сините камъни и решава да ги замени с бели камъни по следните правила:

1) Ако Лили види зелен камък номериран с числото <img src="https://latex.codecogs.com/svg.latex?\Large&space;K"> - тя го премахва и също така премахва предходните <img src="https://latex.codecogs.com/svg.latex?\Large&space;K"> камъка като ги заменя с бял камък, който има за номер сбора от техните номера.

2) Ако Лили види син камък номериран с числото <img src="https://latex.codecogs.com/svg.latex?\Large&space;K"> тя го премахва и също така премахва предходните <img src="https://latex.codecogs.com/svg.latex?\Large&space;K"> камъка като ги заменя с бял камък, който има за номер най-големия техен номер.

От вас се иска да помогнете на Лили да промени пътеката, като извършите непосилните за нея изчисления. На първия ред ще получите число <img src="https://latex.codecogs.com/svg.latex?\Large&space;N"> - броя камъни от които се състои пътеката. Следват <img src="https://latex.codecogs.com/svg.latex?\Large&space;N"> реда, като всеки ред е от вида: *white K* или *blue К* или *green К*, като думата съответства на цвета на камъка, а <img src="https://latex.codecogs.com/svg.latex?\Large&space;K"> съотвества на числото, с което е номериран. След, като промените пътеката на един ред изведете номерата на камъните, от които е съставена новата пътека.

#### Входен формат
<img src="https://latex.codecogs.com/svg.latex?\Large&space;N"> - големината на пътеката<br>
Следват <img src="https://latex.codecogs.com/svg.latex?\Large&space;N"> реда от вида: *white К* или *green K* или *blue K*, където първата дума съответства на цвета на камъка, а *K* съотвества на числото записано на камъка

#### Ограничения
<img src="https://latex.codecogs.com/svg.latex?\Large&space;1\le{N}\le{1{\:}000{\:}000}"><br>
<img src="https://latex.codecogs.com/svg.latex?\Large&space;-2^{31}<K<2^{31}"><br>
Ако пътеката има само един камък той винаги ще е бял
Ако камъка е с зелен или син цвят *K* ще е по-голямо от 1

#### Изходен формат
На един ред номерата на камъните, от които е съставена новата пътека

#### Примери:
Примерен вход|Очакван изход
-|-
7<br>white 3<br>white 4<br>white 6<br>green 2<br>white 3<br>blue 2<br>white 3|3 10 3

*Обяснение: Лили започва да се разхожда по пътеката като първо вижда белите камъни номерирани с числата 3, 4 и 6. След това тя вижда зелен камък номериран с числото 2 и го премахва, като премахва и предходните два бели камъка (номерирани с числата 4 и 6), като ги заменя с нов бял камък номериран с техния сбор, който е 10. След това Лили вижда бял камък с числото 3 и син камък с числото 2. Тя решава да премахне синия камък, като премахва и двата предходни бели камъка(номерирани с числата 10 и 3), като ги заменя с тяхната най-голямо стойност, която е 10. Накрая Лили вижда още един бял камък номериран с числото 3. Крайната пътека, която се получава се състои от 3 бели камъка номерирани с числата 3, 10 и 3.*
