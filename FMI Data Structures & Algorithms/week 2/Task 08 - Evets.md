## Задача 8.

**За тази домашна работа не е разрешено използването на std::sort и други вградени методи за сортиране**

На всеки студент във ФМИ всеки ден се налага да взема много тежки решения - дали да отиде на лекция по Структури от Данни и Алгоритми или в зала 100 на бордови игри. Тъй като това е много тежък проблем и засяга всички нас, от вас се иска да напишете програма, която го решава веднъж завинаги.

В графика на един студент има много събития, които за простота ще бъдат с една и съща важност (лекциите не са толкова приятни колкото бордовите игри, но спестяват време през сесията). Освен това всеки студент би искал да отиде на максимален брой събития, защото така живота му става по-лесен или по-приятен. В рамките на едно събитие е включено и пътуването до него. Следователно ако едно събитие завършва в даден момент, а друго събитие започва в абсолютно същото време, студентът може да отиде и на двете

## Входен формат

На първия ред на входа се въвежда едно число <img src="https://latex.codecogs.com/svg.latex?\Large&space;N"> - броя събития. Следват <img src="https://latex.codecogs.com/svg.latex?\Large&space;N"> реда, описващи всяко събитие. Събитията се описват с 2 числа <img src="https://latex.codecogs.com/svg.latex?\Large&space;B_i"> и <img src="https://latex.codecogs.com/svg.latex?\Large&space;T_i"> – **началото** на поредното събитие спрямо някакъв начален момент и **продължителността** му измерена в същата мерна единица.

## Ограничения
<img src="https://latex.codecogs.com/svg.latex?\Large&space;1\le{N}\le{1000000}"><br>
<img src="https://latex.codecogs.com/svg.latex?\Large&space;1\le{B_i+T_i}\le{INT_MAX}">
<img src="https://latex.codecogs.com/svg.latex?\Large&space;1\le{min\{B_i,T_i\}}">

## Изходен формат

Отпечатайте едно число - възможно най-големия брой събития, на които може да се отиде.

Sample Input 0

5
1 2
2 3
3 1
4 2
5 2

Sample Output 0

3

Explanation 0

Може да се отиде на първото, третото и четвъртото събитие и така общия брой събития е 3. Не е възможно да отиде на повече от 3 събития.
